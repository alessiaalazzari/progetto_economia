# progetto economia

PROGETTO DI ECONOMIA ED ORGANIZZAZIONE AZIENDALE

Alessia Lazzari, Matricola 1078863					                                                                                                    	
Dalmine, 25/08/2022 

Introduzione
Sono state oggetto di studio di questo corso le decisioni di breve periodo, ovvero quelle decisioni che presentano, almeno in prima approssimazione, effetti limitati nel tempo. 
L'analisi delle decisioni di breve periodo consente delle semplificazioni rispetto alla più complessa analisi degli investimenti: è possibile trascurare la distribuzione temporale degli eventi oggetto di valutazione; le risorse disponibili per l'impresa si considerano “date”; i ricavi coincidono con gli incassi e gli acquisti con i costi.
La pianificazione di breve periodo ha per oggetto la determinazione del mix produttivo. In questo ambito il modello di riferimento è rappresentato dal calcolo del punto di Break Even (o analisi del punto di pareggio). 
L'analisi di Break Even ha la finalità di individuare il minimo volume che consente all'impresa di coprire i costi: determinare il punto di Break Even significa quindi individuare il punto in cui i costi eguagliano i ricavi. Ne deriva dunque che il punto di Break Even si ottiene imponendo un Margine Operativo Netto (MON) nullo.

I costi possono essere suddivisi in costi variabili (CV, costi il cui ammontare non dipende dal volume produttivo, n) e fissi (CF, costi che non dipendono dal volume produttivo). 
Definendo come costo unitario il rapporto tra i costi variabili e le unità prodotte  (Cu = CV/n), è possibile definire il Margine di Contribuzione unitario           (MdC = p - Cu, dove p è il prezzo).
Così facendo, è possibile determinare il punto di Break Even attraverso il rapporto tra Costi Fissi e Margine di Contribuzione.

Un altro modo per calcolare il punto di Break Even può essere effettuato graficamente avvalendosi del piano cartesiano, dove l’asse delle ordinate rappresenta i costi mentre l’asse delle ascisse rappresenta la quantità prodotta.
